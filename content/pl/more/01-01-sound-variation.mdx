---
slug: "pl/sound-variation"
title: "P: czy wymowa toki pony się różni wśród różnych użytkowników języka?"
description: "There is a bit of variation!"
---

import Sentence from "@/components/Sentence.astro";
import List from "@/components/List.astro";
import Word from "@/components/Word.astro";

**Krótko mówiąc**: Wymowa lekko się różni, ale to jest rzadkie. Jeśli się po prostu swobodnie uczysz, po prostu naśladuj dźwięki, które znajdziesz w [kursie dla początkujących](/pl/01)!

*** 

Jeżeli lubisz studiować dźwięki w językach i umiesz czytać [MAF (IPA)](https://pl.wikipedia.org/wiki/Międzynarodowy_alfabet_fonetyczny), ta strona jest dla Ciebie!

W wymowie toki pony są małe różnice w wymowie zależne od użytkownika. Udźwięcznianie, przydech i kilka różnic podanych poniżej nie mają większego znaczenia w toki ponie, ale niektóre sposoby wymowy występują częściej.

Są dwa powody różnic dźwięków w toki ponie: **wpływ Twojego języka ojczystego** i **preferencje osobiste**.

## Wpływ języka ojczystego

[Większość użytkowników toki pony mówi po angielsku](https://tokiponacensus.github.io/results2022/#what-languages-do-tokiponists-know), a wielu innych też zna hiszpański, francuski, japoński, niemiecki, chiński, rosyjski, itp. Systemy dźwięków tych języków są inne niż ten w toki ponie, co może mieć wpływ na to, jak się uczą wymawiać toki ponę. W miarę nabywania umiejętności uczniowie *zwykle się przyzwyczajają* do bardziej pospolitej, neutralnej wymowy.

Przydech (aspiracja) to wydech powietrza, który może wystąpić po spółgłosce. W toki ponie /p t k/ są wymawiane bez przydechu. Uczniowie, którzy mówią po angielsku, często wymawiają je z przydechem, bo są tak wymawiane w języku angielskim: [pʰ tʰ kʰ].

W języku francuskim ⟨s⟩ jest zwykle udźwięcznione jako [z] między samogłoskami, więc użytkownicy języka francuskiego czasami wymawiają słowa takie jak *'musi'* jako *[muzi]*.

W językach takich jak niemiecki, rosyjski, węgierski itp. nie ma dźwięku /w/, ale jest bardzo podobny dźwięk /v/. U użytkowników tych języków często można usłyszeć *'tawa'* jako *[tava]*.

Język japoński nie ma /l/, ale ma podobną głoskę /ɾ/. Często usłyszysz *[ɾiɾi]* jako '*lili*' w wielu piosenkach śpiewanych przez syntezatory wokalne, ponieważ używają technologii pierwotnie stworzonej dla języka japońskiego.

W języku rosyjskim są dwa dźwięki L: ⟨л⟩ /ɫ/ and ⟨ль⟩ /lʲ/. Nazywają się 'twarde' i 'miękkie', lub 'welaryzowane' czy 'palatalizowane'. /l/ w toki ponie jest neutralne, pomiędzy tymi ekstremami. Z tego powodu uczeń-Rosjanin może wymawiać słowa takie jak *'len'* albo za 'twardo', albo za 'miękko'.

W języku angielskim samogłoski /ɛ/ (jak w *'dress'* [*'sukienka'*]) i /ɔ/ (jak w *'cloth'* [*'tkanina'*]) nie mogą się pojawić na końcu wyrazu, ale samogłoski /ɛj/ (like in *'stay'* [*'zostać'*]) and /əw/ (like in *'know'* [*'wiedzieć'*]) mogą. Z tego powodu wielu anglojęzycznych uczniów toki pony wymawiają te spółgłoski z lekkim przesunięciem: *[ikej]*, *[wasow]*.

## Preferencje osobiste

Niektóre małe różnice są spowodowane preferencjami osobistymi. Inni być może nie zauważą, chyba że naprawdę spróbują!

Jedni wymawiają /t/ jak [t], inni jak [t̪]. Oba sposoby są dobre. Jeżeli nie możesz zauważyć różnicy, to dobry znak, że nie ma ona znaczenia!

Większość *upodabnia* sekwencje /n/ + spółgłoska, przez co /n/ zaczyna brzmieć bardziej jak następna spółgłoska. W języku polskim to się dzieje często z ⟨nk⟩ [ŋk], ale w toki ponie też cały czas usłyszysz /np/ [mp].

To się najczęściej jednak dzieje *w środku* wyrazu, np. *anpa*, *Sonko*, *linja*. Mniejszość użytkowników języka (w tym ja, kala Asi) też upodabnia między słowami: wymawiają *ken pona*, *ken kama* jako *kem pona*, *keŋ kama*.

Słowa zaczynające się samogłoskami też są ciekawe. Ponieważ słowa mogą się zaczynać samogłoską, możesz mieć kilka samogłosek z rzędu w toki ponie: *mi son**a e o**na*. Większość po prostu stopniowo przesunie się z jednej samogłoski do następnej. Niektórzy zaczynają słowa od *zwarcia krtaniowego* [ʔ], aby rozbić samogłoski. Czasami, [zwłaszcza](https://www.youtube.com/watch?v=FimMEOCRWUA) w przypadku [piosenkarzy](https://www.youtube.com/watch?v=96PM_jUdS2M), możesz usłyszeć, że słowa zaczynają się na [h].
