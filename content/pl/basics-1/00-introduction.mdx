---
slug: "pl/00"
title: 'wprowadzenie'
description: "Czym jest toki pona? Czym jest Wasona?"
---

## Czym jest toki pona?

Toki pona to sztuczny język stworzony w 2001 roku przez francusko-kanadyjską poliglotkę Sonję Lang. Początkowo powstała niewielka społeczność fanów, a około 2020 roku język szybko zyskał na popularności. Jest teraz [drugim najszerzej używanym językiem sztucznym](https://tokipona.org/conlang_communities) po esperancie!

Toki pona została zaprojektowana z myślą o prostocie i zabawie. Jej dźwięki są łatwe do przyswojenia. Jej około 130 słów ma szerokie znaczenie, a każde z nich ma w sobie coś interesującego. Jej gramatyka jest domyślnie prosta, a gdy trzeba -- potężna.

Toki ponę znajdziesz w [przestrzeniach](https://discord.gg/ChC6qtVsSE) [internetowych](https://discord.gg/6zkugJFU4x), [piosenkach](https://www.youtube.com/playlist?list=PLeCE5N29ioyUbj_lvYm9IdGJnE2HPacVv), [podcastach](https://www.youtube.com/playlist?list=PLjOmpMyMxd8Qs2mAXcLk817tQy_AQj09u), [fanzinach](https://liputenpo.org/) i [książkach](https://tokipona.org/). Język jest bardzo wszechstronny -- z umiejętnościami możesz nauczyć się rozmawiać o wszystkim, od [pogody](https://www.youtube.com/watch?v=J4fCq1aEAxA) do [wiadomości ze świata](https://www.youtube.com/watch?v=ljZfGt7PDxk), od [miłości](https://www.youtube.com/watch?v=rr3ufODuIts) do [mikrotonalności](https://www.youtube.com/watch?v=fedFQIHREMo), od [liczenia krów](https://www.youtube.com/watch?v=xxClPfZDn-E) do [strategii inwestycyjnych](https://www.youtube.com/watch?v=JIOT3bRzAGI).

## Czym jest Wasona?

Istnieje [wiele sposobów](/pl/other-courses/) nauki tego języka. W tym kursie zebraliśmy około 30 krótkich lekcji. Stopniowo uczysz się nowych słów i gramatyki. Po każdej lekcji możesz poćwiczyć słownictwo w małej interaktywnej grze. Po każdych około 10 lekcjach "oddalamy się" i patrzymy, jak ludzie używają toki pony do różnych celów: krótka opowieść, dialog, piosenka. Czasami na końcu lekcji znajdziesz często zadawane pytanie lub interesujący temat.

Kurs **nie sprawi, że będziesz biegły**, ale przygotuje Cię do sukcesu! Po przeczytaniu i przećwiczeniu będziesz zaznajomiony z tym, jak działa język. Będziesz mógł prowadzić rozmowę, czytać i słuchać. Przeczytanie kursu zajmuje kilka dni lub tygodni, ale rozwinięcie intuicji i szybkości biegłego mówcy zajmuje miesiące lub lata.

Wskazówki, jak najlepiej wykorzystać kurs:
* Wypowiadaj na głos każdy przykład!
* Gdy gra treningowa mówi, że coś zrobiłeś źle, spróbuj wyjaśnić sobie, co jest innego i dlaczego. Zawsze jest wyjaśnienie powyżej!
* Czasami nie możesz zrozumieć pewnych rzeczy. To w porządku! Porozmawiaj z biegłym mówcą, a miło Ci to wyjaśni. Zawsze są ludzie chętni [pomóc Ci w nauce](https://discord.gg/ChC6qtVsSE)!

-- kala Asi

## Notka od tłumacza

Kurs został pierwotnie napisany po angielsku, a ja przetłumaczyłem go na język polski. Niektóre części lekcji, na przykład wyjaśnienia systemu dźwięków i części gramatyki zostały przystosowane dla polskojęzycznych czytelników.

-- jan Esuwa
