---
slug: "he/jan-sonja"
title: "שאלה: מה סוניה לאנג עושה בימים אלה?"
description: ""
---

לא לשכוח שאת האות <b>j</b> יש להגות כמו י במילה "יקר" ולא כמו ג' במילה "פיג'מה"!

סוניה לאנג יצרה את שפת טוקי פונה בשנת 2001, והיא ממשיכה ללוות את השפה גם כיום. 

ב־2014 היא הוציאה לאור את הספר *'Toki Pona: The Language of Good'*, שנקרא גם **󱤪󱥕 lipu pu**. הספר משמש כספר לימוד למתחילים וגם כמדריך לדוברים מנוסים יותר. הספר מסביר על שתי מערכות הכתב הנפוצות: sitelen Lasina ו־sitelen Pona. 

לאחר שבתקופת הקורונה (2020) טוקי פונה צברה פופולריות רבה ברשת האינטרנט, סוניה לאנג פרסמה ב־2021 את המילון של טוקי פונה, שנקרא גם **󱤪󱦈 lipu ku**. הספר מכיל מספר עצום של ביטויים עם תרגום לאנגלית וטוקי פונה, ובכך למעשה ממחיש את הדרך שבה הקהילה עושה שימוש בשפה.

בהמשך, סוניה לאנג הרחיבה את עבודתה גם ליצירות ספרותיות. ב־2024 היא פרסמה את התרגום של טוקי פונה לסיפור "הקוסם מארץ עוץ", שנקרא גם  **󱤪&#xF19A6; lipu su**. התרגום המלא נכתב, כולו, ב־sitelen pona, והוא מלווה בתמונות צבעוניות יפהפיות. 

מ־2025 היא עובדת על כמה פרוייקטים:
* מהדורה שניה לספר lipu pu באנגלית. 
* ספר חדש בסידרת הספרים lipu su.
* סיוע לאירגון שעוסק בהוצאה לאור וטיפוגרפיה של sitelen pona. מטרת האירגון ליצור תקן אחיד של sitelen pona ולקדם את השילוב שלה ב־Unicode וב־UCSUR. 

יש כמובן גם פרוייקטים נוספים בהם היא לוקחת חלק.

## איפה אפשר למצוא את הספרים של סוניה לאנג?

* סוניה לאנג, בסיוע חברים מהקהילה, מתחזקת את [האתר הרשמי של טוקי פונה](https://tokipona.org). באתר אפשר למצוא את רשימת הספרים שפירסמה וכן מקורות מידע נוספים.
* סוניה לאנג נוהגת לשלוח עידכונים באפליקציית [Bluesky](https://bsky.app/profile/tokipona.org)!
* אם אתה רוצה להשאר מעודכן בספרים ובפרוייקטים שלה ושל אחרים, מומלץ להרשם [לניוזלטר](https://sin-kulupu.pona.la/) של טוקי פונה!

## כללי התנהגות

אם תצטרפו לאחת מהקהילות של טוקי פונה, סביר להניח שתתקלו, מדי פעם, בסוניה לאנג עצמה. היא נוהגת לענות על שאלות של אנשים ולכתוב פוסטים שמעדכנים על פרוייקטים שבהם היא לוקחת חלק. כמה טיפים שיעזרו לכם לתקשר איתה בצורה מנומסת:
* יש להתנהג אליה כמו לכל אחד אחר בקהילה! היא אמנם היוצרת של השפה, אבל יש לה את הזכות לפרטיות, כמו לכל אחד אחר. כולנו מעריכים את פועלה, אבל אין צורך להפגין גילויי הערצה! 
* חשוב לזכור, שלמרות שהקהילה הולכת וגדלה, סוניה לאנג היא רק בנאדם אחד, שלא יכול לענות לכולם או להתייחס לכל שאלה. כדי לעזור לה להשאר פרודוקטיבית, מומלץ להפנות אליה שאלות רק כשהיא נוכחת בחדר, ולקחת בחשבון שלא תמיד היא יכולה להתייחס לכל שאלה. תמיד תוכלו לקבל עזרה מהחברים הרבים של הקהילה. 


