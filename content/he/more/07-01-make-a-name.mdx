---
slug: he/make-a-name
title: "שאלה: איך אני בוחר לעצמי שם ב Toki Pona?"
description: הסבר על תהליך הבחירה של שם תקני בשפה.
---

import Audio from "@/components/Audio.astro";

<div dir="rtl">

לפני שנתחיל, שתי הבהרות: 
* למען הנוחות, נשתמש בדף הזה רק באותיות לטיניות. [בשיעור שעוסק בשמות](he/07) יש את כל המידע בנוגע למערכת הכתב *sitelen pona*. 
* מומלץ לקרוא את הדף הזה רק אחרי שלמדת כבר את אוצר המילים השלם של שפת Toki Pona. 

***
רוב הדוברים של שפת Toki Pona בוחרים לעצמם שם תקני בשפה. זה השם שבו משתמשים כדי לפנות אחד לשני בשיחות שמתנהלות בשפת Toki Pona. באפליקציית Discord, למשל, דוברים של Toki Pona בדרך כלל בוחרים את הניק שלהם על פי השם שאימצו לעצמם עבור שפת Toki Pona. 

במהלך הקורס נתקלנו כבר בכמה שמות:

* נֹחַ - jan Nowa 
* אֵמָה - jan Ema
* מאיה - jan Maja
* מילי - jan Mili

שתמשנו בשמות האלה במתכוון, היות ובכולם אין כמעט הבדל בין השם המקורי לשם התקני בשפת Toki Pona. בניגוד לשמות האלה, רוב השמות דורשים "מסאז'" כדי שיתאימו לכללי האיות של Toki Pona. 

הדרך לבחור לעצמך שם עוברת בשלוש תחנות:
1. ניסיון להבין מה *מאפיין* אותך.
2. בחירה של השם המקורי שאולו אתה רוצה להמיר ל Toki Pona. 
3. המרה של השם המקורי לצורה שמתאימה ל Toki Pona. 

## 1. מה מאפיין אותך

כל השמות בשפת Toki Pona מתפקדים כתואר השם: הם תמיד יופיעו כנספח לשם עצם. בשל כך, לא מספיק לבחור רק את השם עצמו אלא צריך לבחור גם שם עצם שמסביר מה השם מתאר. 

שם העצם הפופולרי ביותר הוא **󱤑 jan**, שפירושו "בנאדם". כ-3/4 מהדוברים/ות של Toki Pona בחרו להקדים לשם שלהם את המילה *jan*, והיא למעשה ברירת המחדל לשמות פרטיים של אנשים. אם את/ה מחליט/ה לבחור בברירת המחדל הזו - את/ה בחברה טובה.

שמינית מהדוברים/ות בחרו להקדים לשם שלהם/ן את אחת מהמילים **󱥢 soweli, 󱥴 waso, 󱥑 pipi, 󱤁 akesi, 󱤔 kala, או 󱦀 kijetesantakalu**. לא בדקנו מה הסיבה לבחירה הזו, אבל אפשר להניח שאנשים מרגישים שהחיה הזאת מבטאת משהו מהזהות שלהם או שהם פשוט אוהבים את החיה הזו.

שמינית נוספת בחרו להקדים לשם שלהם/ן את אחת מהמילים **ilo, 󱤟 kulupu, 󱤺 mun, 󱤗 kasi או 󱤌 ijo**. גם כאן לא תמיד ברורה הסיבה, אבל לא חייבת להיות סיבה רצינית, הכל זה עניין של בחירה אישית.

## 2. בחירת השם המקורי

רוב האנשים משתמשים בשם האמיתי שלהם. ברוב המקרים, השם הפרטי. למשל [jan Sonja](https://tokipona.org/) מבוסס על השם הפרטי של סוניה לאנג. לפעמים מחברים בין השם הפרטי לשם המשפחה, כמו במקרה של [jan Misali](https://www.youtube.com/@HBMmaster/), שהשם המקורי שלו הוא מיץ' היילי (Mitch Halley). 

נשתדל להמנע מבחירה בשם שיש בו רק הברה אחת: רון, בן, תום, דן, וכו'. הסיבה היא להמנע משמות כפולים. עדיף לבחור שם מקורי שיש לו 2-4 הברות. 

הרבה אנשים משתמשים בשם האינטרנטי שלהם. למשל: [jan Ke Tami](https://www.youtube.com/@IamSamys/) מקורו בניק האינטרנטי RetSamys. השם [jan Waputo](https://www.youtube.com/watch?v=PY3Qe_b9ufI) מבוסס על השם של ערוץ האינטרנט RobWords.

אפשר גם להמציא שם חדש לחלוטין! השם האמיתי של [jan Tokawi](https://www.youtube.com/watch?v=L6aClal3sSU) הוא האווי (Howie), אבל הוא החליט להוסיף לשם שלו את הקידמות *toki* והפך את הצירוף שהתקבל ל Tokawi. 

## 3. המרת השם המקורי לצורה שמתאימה ל Toki Pona

ייתכן ונתקלת בשם הוויטנאמי Nguyen, שאמורים לבטא אותו כך: <"Audio from="ipa" file="ŋwiəŋ />. כיוון שהצלילים האלה לא קיימים באנגלית, דוברי אנגלית מבטאים את השם כ "win".

בשפת Toki Pona עושים את אותו הדבר: משנים את הצלילים של השם לכאלה שקיימים בשפת Toki Pona. התהליך נקרא "טוקיפוניזציה" של השם. [בלינק הזה](https://jan-ne.github.io/tp/tpize) מופיעה רשימה של כללים שמסבירים איך לעשות זאת, אבל מעבר לכללים יש בתהליך גם מידה מסויימת של "אומנות".

נעבור על הכללים בקצרה.

### כללי טוקיפוניזציה

**בשלב הראשון**, הופכים את כל העיצורים לכאלה שקיימים בשפת Toki Pona:

* <Audio from="ipa" file="b" />, <Audio from="ipa" file="p" />, <Audio from="ipa" file="f" /> → p.
* <Audio from="ipa" file="d" />, <Audio from="ipa" file="t" /> → t.
* <Audio from="ipa" file="g" />, <Audio from="ipa" file="k" />, <Audio from="ipa" file="χ" />, <Audio from="ipa" file="ʁ" /> → k.
* <Audio from="ipa" file="θ" /> → t or s.
* <Audio from="ipa" file="s" />, <Audio from="ipa" file="z" />, <Audio from="ipa" file="ʃ" />, <Audio from="ipa" file="ʒ" />, <Audio from="ipa" file="tʃ" />, <Audio from="ipa" file="dʒ" /> → s.
* <Audio from="ipa" file="w" />, <Audio from="ipa" file="v" />, <Audio from="ipa" file="ɻʷ" text="ɹ" /> → w.
* <Audio from="ipa" file="r" />, <Audio from="ipa" file="ɾ" />, <Audio from="ipa" file="l" /> → l.
* את <Audio from="ipa" file="h" /> מוחקים.

בשפות שונות קיימים גם צלילים נוספים, אבל הרשימה הזו נותנת מושג די טוב. 

שימו לב שיש כמה דרכים לבטא את האות "ר": <"Audio from="ipa" file="ɻʷ" text="ɹ /> שמקובלת באנגלית, <"Audio from="ipa" file="r /> שמקובלת ברוסית, ו <"Audio from="ipa" file="ʁ /> שמקובלת בצרפתית. למרות שכולן נחשבות וריאציות של האות "ר"', ב Toki Pona הופכים כל אחת מהן לצליל אחר: לראשונה - w, לשניה - l, לשלישית - k.

**בשלב השני** צריך לבדוק אם יש במילה "דיפטונג" (דו תנועה). לדוגמה: במילה יְלָ**דַי**, שבה הלשון נעה מ-[a] ל-[i] באופן רציף. בתהליך הטוקיפוניזציה הופכים אותם לצירוף של תנועה + j או w. למשל, השמות *רועי, ראיין, יעל ועילאי* יהפכו, בשלב הזה, ל: *Jawel, Wajan, Woj ו Ilaj*. 

**בשלב השלישי** יש לודא שאחרי כל עיצור יש תנועה. אם ניקח לדוגמא את השם: תומאס, חסרה תנועה אחרי האות האחרונה "ס". במקרה כזה מורידים מהשם את האות האחרונה, וכך *תומאס* הופך ל *Toma*. 

כשיש רצף של עיצורים באמצע מילה, יש לבחור איזה אחד מהם להוריד. השם כריסטופר, לדוגמא, הופך בשלב הראשון ל *Kwistapa*. עם השם הזה יש לנו שני רצפים בעיתיים: 'kw' ו 'st'. איזה אחד מהעיצורים להוריד בכל אחד מהמקרים? כאן כבר נכנס החלק האומנותי. את כריסטופר, למשל, אפשר להפוך ל Witapa. 

נזכיר שהאות [n] היא מקרה מיוחד: היא האות היחידה שיכול לבוא אחריה עיצור, מבלי להפריד ביניהם עם תנועה. כך למשל במילים *anpa, ante, insa, linja*. אותו כלל חל גם על שמות, כך שאין בעיה להפוך את השם *בנימין* ל *Pensamin* ואת השם *עמרי* ל *Anwi*

**בשלב הרביעי**, יש לוודא שאין בשם אף אחד מהרצפים: [wu wo ji ti]. ארבעת הרצפים האלה לא חוקיים בשפת Toki Pona ולכן יש לתקן שמות שמכילים אותם. בשמות, יש להפוך אותם ל [u o i si], בהתאמה. דוגמאות: השם *בטי* הופך ל- *Pesi*, והשם *יגאל* הופך מ-*Jikal* ל-*Ikal*.

**בשלב החמישי**, אם יש שתי תנועות רצופות, יש להוסיף ביניהן j או w. דוגמא שאנחנו כבר מכירים: Nihon שהיא "יפן", הפכה ל *Nion* בשלב הראשון (הורדת העיצור h), ובשלב החמישי היא הופכת ל *Nijon*.

### כללים נוספים

רשימת הצעדים שתיארנו היא סוג של "מתכון" למתחילים. דובר מנוסה של שפת Toki Pona יכול לטפל בשם כלשהו שלא על פי הכללים האלה, ולקבל תוצאה טובה יותר. למשל עבור השם *Ashley*, במקום להוריד עיצור כפול אפשר דווקא להוסיף תנועה ביניהם, ולקבל *jan Asuli*. כנ"ל במקרה של השם *Gwen* שאפשר להמיר אותו ל *Kuwen*, שיש לו צליל יותר קרוב לשם המקורי. את השם *מיכאל*, למשל, אפשר להמיר ל *Mikali*. וכן הלאה.

### שמירה על מספר ההברות

אם ממירים את השם על פי הכללים, מספר ההברות של השם שמתקבל זהה, בדרך כלל, למספר ההברות של השם המקורי. גם אם עובדים על פי הכללים הנוספים שתיארנו, ההבדל הוא לכל היותר של הברה אחת יותר או פחות. 

אם אתה מכיר שמות יפנים שאומצו עבור שמות אנגליים, תופתע לגלות ששם זה לא עובד ככה. למשל:

* בשם 'שייקספיר' יש שתי הברות.
* אותו השם ביפנית כולל 5 הברות: Sheikusupia. 
* בשפת Toki Pona, לעומת זאת, הוא שומר על מספר ההברות המקורי: Sepi (שתי הברות).

הסיבה היא שביפנית נוהגים להוסיף תנועות כדי לשמור על העיצורים של השם המקורי, בעוד שב Toki Pona מורידים עיצורים מיותרים כדי להשאר עם מספר ההברות של השם המקורי.

</div>