---
slug: he/fonts
title: "שאלה: איך ניתן להקליד את הסמלים של sitelen pona?"
description: שיעור קצר על פונטים!
---


מאד כייפי לכתוב *sitelen pona*. עם זאת, הסמלים האלה לא התקבלו באופן רשמי לתקן הבינלאומי הסטנדרטי שנקרא Unicode. היות ופונטים סטנדרטים כוללים בעיקר תוים שמוגדרים באופן רשמי בתקן  Unicode, רוב הסיכויים שהפונטים הסטנדרטים שמותקנים על המחשב או הטלפון שלכם לא כוללים את הסמלים של sitelen_ pona_.

## פונטים שכוללים _sitelen pona_

כדי להתגבר על הבעיה הזו, חברי הקהילה יצרו פונטים רבים שכוללים את הסמלים המיוחדים של _sitelen pona_. יש למעלה [ממאה](https://linku.la/fonts/) פונטים שאפשר לבחור מביניהם. 

הנפוצים יותר הם:
* הפונט [nasin nanpa](https://raw.githubusercontent.com/lipu-linku/ijo/main/nasinsitelen/nasin-nanpa.otf), שנוצר על ידי jan Itan, הוא הפונט שהשתמשתי בו באתר הזה. הסמלים שבו מסוגננים יותר, כמו "אותיות דפוס". הנה כמה דוגמאות: <br /><img src="/example-nasin-nanpa.webp" />.
* הפונט [sitelen seli kiwen](https://raw.githubusercontent.com/lipu-linku/ijo/main/nasinsitelen/sitelenselikiwenasuki.ttf) שנוצר על ידי jan Lepeka, הוא ציורי יותר, כמו "אותיות כתב". הנה כמה דוגמאות:<br /><img src="/example-sitelen-seli-kiwen.webp" />
* הפונט [nasin sitelen pu mono](https://raw.githubusercontent.com/lipu-linku/ijo/main/nasinsitelen/nasin-sitelen-pu-mono.otf) מבוסס על כתב היד של jan Sonja מהמהדורה הראשונה של pu, פלוס סמלים נוספים שנוצרו על ידי jan Pensa. הנה כמה דוגמאות: <br /><img src="/example-pu-mono.webp" />
* הפונט [linja pona](https://raw.githubusercontent.com/lipu-linku/ijo/main/nasinsitelen/linja-pona.otf) מקבל הרבה ריספקט על כך שהיה הפונט הראשון שהכיל את הסמלים של sitelen pona. הוא נוצר בשנים 2016-2021, והיה הפופולארי ביותר בזמנו. העיצוב שלו לא סטנדרטי, והסמלים שלו רחבים וריבועיים יותר ממה שמקובל כיום. כמו כן, נוספו, עם הזמן, כמה סמלים חדשים ל-*sitelen pona*, כמו **󱥽 monsuta** והדביבון החמוד **󱦀 kijetesantakalu**. דוגמאות לפונט הזה: <br /><img src="/example-linja-pona.webp" />

## אז איך משתמשים בפונטים האלה?

באפליקצייה של **Discord** יש בוט, ilo Linku, שמאפשר להמיר כל טקסט של _sitelen lasina_ לתמונה שמכילה את התוים של _sitelen pona_. באמצעות הבוט הזה אפשר להקליד _sitelen pona_ בלי להתקין אף אחד מהפונטים האלה! 

מחוץ לאפליקצייה של Discord, יש צורך להוריד ולהתקין את אחד הפונטים שכוללים את הסמלים של sitelen_ pona_. במחשב (Dekstop) ההתקנה פשוטה יחסית. בטלפון מסובך יותר להתקין פונטים, ולכן מומלץ להתייעץ במישהו/מישהי שיש להם את הידע הטכני הדרוש.

## פרטים טכנים: ascii לעומת ucsur

מבחינים בין שתי גישות עיקריות לבנייה של פונטים: **ascii** ו **ucsur**. 

בפונטים מבוססי **ascii**, ההקלדה עצמה נעשית באותיות לטיניות, והפונט הופך אותן באופן אוטומטי לסמלים של sitelen pona. 

* 🎉 מאד אינטואיטיבי לשימוש!
* 🙁 הרבה עבודה כדי ליצור את הפונט.
* 🙁 שונה מאד מהשיטה הרגילה של הקלדת תוים במחשב.

בפונטים מבוססי **ucsur**, ההקלדה לא נעשית באותיות לטיניות, אלא באמצעות תוים שנמצאי באיזור "ריק" של קידוד ה-Unicode. איזורים ריקים כאלה נוצרו במכוון, כדי לאפשר לאנשים לעשות בשם [שימוש למטרות פרטיות](https://en.wikipedia.org/wiki/Private_Use_Areas). פרוייקט תקינה בשם [UCSUR](https://www.kreativekorp.com/ucsur/), הוא זה שהקצה את אחד האזורים הריקים האלה לטובת sitelen pona. 

* 🎉 השיטה הזו היא השיטה המקובלת להקלדה של תוים מיוחדים!
* 🎉 פחות עבודה כדי ליצור את הפונט!
* 🙁 קשה יותר לשימוש: יש להתקין מקלדת וירטואלית או אמצעי אחר שמאפשר הקלדת תוים מיוחדים.
