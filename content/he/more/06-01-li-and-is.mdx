---
slug: he/li-and-is
title: "שאלה: האם 'li' מתפקדת כמו פועל העזר 'is' של השפה האנגלית?"
description: התשובה היא לא, ננסה להבין למה!
---

import Sentence from "@/components/Sentence.astro";
import List from "@/components/List.astro";
import Word from "@/components/Word.astro";


כשלומדים שפה חדשה, יש נטיה טבעית לחפש אנלוגיות בין המילים החדשות שלומדים למילים המוכרות לנו משפת האם שלנו. 

לדוברי עברית, השימוש במילה '󱤧 li' נראה מוזר, היות ובעברית אין צורך להוסיף למשפט מילה שתפריד בין הנושא לנשוא (הילד אוכל, האיש טוב, וכו'). דוברי אנגלית, לעומת זאת, שרגילים למצוא במשפטים של שפת האם שלהם מילים כמו 'is' או 'are', שמפרידות בין הנושא לנשוא (the boy is eating, the man is good, וכו') טועים לא פעם בכך שהם עושים הקבלה בין '󱤧 li' לבין is:

<List>
  <Sentence sp="󱥴<b>󱤧</b>󱥔" sl="waso <b>li</b> pona." m="The bird <b>is</b> good." />
</List>

ההקבלה הזאת שגויה! שתי המילים שונות לחלוטין במטרה שלהן. ננסה לעשות סדר בדברים.

## מדוע משתמשים במילה 'is'?

באנגלית, יש הבחנה בין שם עצם (כמו '*person*'), תואר השם (כמו '*good*') ופועל (כמו '*eat*'). יש חלקי דיבר נוספים, כמובן, אבל הם לא נוגעים לעניין שלנו.

בכל משפט באנגלית חייב להופיע פועל:
* המשפט *The person eats* תקין! (✅ המילה 'eat' היא הפועל של המשפט)
* המשפט *The person good* שגוי! (❌ חסר במשפט הזה פועל). כאמור, זה שונה מעברית, שבה ניתן לומר 'האיש טוב'.
* גם המשפט *The person an animal* שגוי! (❌ גם במשפט הזה חסר פועל)

כדי לתקן את המשפטים השגויים, שמכילים רק שם עצם ותואר, מוסיפים להם את פועל העזר 'to be', שצורת ההווה שלו בגוף שלישי היא 'is'.

* המשפט *The person eats* תקין! (✅ המילה 'eat' היא הפועל של המשפט)
* המשפט *The person is good* תקין! (✅ המילה 'is' היא הפועל של המשפט)
* המשפט *The person an animal* תקין! (✅ המילה 'is' היא הפועל של המשפט)

יש צורות נוספות של פועל העזר 'to be', כמו למשל: *be, am, is, are, was, were, been, being*, ועוד. כולן צורות שונות שמשרתות את אותה מטרה.

## מדוע משתמשים במילית '󱤧 li' ?

המילה **󱤧 li** מציינת שהמשפט שלפנינו הוא משפט חיווי, כלומר הוא נושא בתוכו הצהרה כלשהי:

<List>
  <Word sl="jan li moku." m="האיש אוכל." />
  <Word sl="jan li pona." m="האיש טוב." />
  <Word sl="jan li soweli." m="האיש חיה (חייתי)." />
</List>

המילית **󱥄 o** מחליפה את המילה **󱤧 li** כשרוצים לציין שהמשפט הוא משפט ציווי, כלומר נושא בתוכו בקשה או הוראה למישהו אחר:

<List>
  <Word sl="jan o moku!" m="תאכל!" />
  <Word sl="jan o pona!" m="תהיו טובים!" />
  <Word sl="jan o soweli!" m="תתנהג כחיה!" />
</List>

## האם שתי המטרות האלה לא זהות?

התשובה היא: לא! השאלה "*האם המילה הזו היא שם עצם או תואר*", שונה לגמרי מהשאלה "*האם המשפט הזה הוא משפט חיווי או ציווי*". שתי השאלות האלה לא תלויות אחת בשניה. 

נסתכל בעיון על ארבעת המשפטים הבאים:

<List>
  <Word sl="jan li moku." m="The person eats.<br /> 󱤧 li  → משפט חיווי עם פועל רגיל, אין צורך בפועל עזר." />
  <Word sl="jan li pona." m="The person is good.<br /> 󱤧 li  → משפט חיווי, יש פועל עזר." />
  <Word sl="jan o moku!" m="Person, eat!<br />󱥄 o  → משפט ציווי עם פועל רגיל, אין צורך בפועל עזר." />
  <Word sl="jan o pona!" m="Person, be good!<br />󱥄 o → משפט ציווי, יש פועל עזר" />
</List>

כפי שאפשר לראות, יש דוגמאות לכל אחד מהמקרים: משפטי חיווי עם/בלי פועל עזר, ומשפטי ציווי עם/בלי פועל עזר. מכאן לומדים שאין קשר בין שני הדברים: המילה 'li' ופועל העזר 'to be' הם שני דברים שונים, שאין קשר ביניהם.

