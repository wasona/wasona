---
slug: he/00
title: הקדמה
description: על השפה ועל הקורס
---
<div dir="rtl">

## מהי שפת Toki Pona?

שפת Toki Pona היא שפה מתוכננת שנוצרה בשנת 2001 על ידי הבלשנית הקנדית סוניה לאנג (Sonja Lang). אחרי פרסום השפה ברשת היא זכתה לאהדה בקרב קבוצת דוברים קטנה, ובסביבות שנת 2020 חל גידול ניכר בפופולריות שלה. מספר הדוברים של השפה כיום הופך אותה לשפה המתוכננת השניה בגודלה [מבחינת מספר הדוברים](https://tokipona.org/conlang_communities), אחרי שפת אספרנטו!

בתכנון השפה הושם דגש על פשטות. העיצורים של השפה נבחרו במיוחד כדי שיהיו קלים להגיה. אוצר המילים שלה מונה כ-130 מילים, כשלכל מילה יש מספר רחב של משמעויות. גם התחביר פשוט מאד ללימוד ולשימוש. 

ניתן למצוא ברשת אתרים רבים הקשורים לשפת Toki Pona. קבוצות דיון בהן ניתן [ללמוד](https://discord.gg/ChC6qtVsSE) או [לשוחח] (https://discord.gg/6zkugJFU4x), [שירים](https://www.youtube.com/playlist?list=PLeCE5N29ioyUbj_lvYm9IdGJnE2HPacVv), [פודקסטים](https://www.youtube.com/playlist?list=PLjOmpMyMxd8Qs2mAXcLk817tQy_AQj09u), [מגזינים](https://liputenpo.org/), [ספרים](https://tokipona.org/) ועוד. 

השפה מגוונת מאד וניתן לשוחח באמצעותה על כל דבר: [מזג האויר](https://www.youtube.com/watch?v=J4fCq1aEAxA), [חדשות](https://www.youtube.com/watch?v=ljZfGt7PDxk), [אהבה](https://www.youtube.com/watch?v=rr3ufODuIts), [כסף](https://www.youtube.com/watch?v=JIOT3bRzAGI)  ועוד.

אפשר [לספור כבשים](https://www.youtube.com/watch?v=xxClPfZDn-E). אפשר להאזין [למוזיקה מיקרוטונאלית](https://www.youtube.com/watch?v=fedFQIHREMo). בקיצור - כל מה שמתחשק.

## מהו אתר Wasona?

יש  [דרכים רבות](he/other-courses) ללמוד את השפה. בקורס הזה קיבצנו כ-30 שיעורים קצרים מהם ניתן ללמוד את המילים והדיקדוק של השפה.

בסוף כל שיעור ניתן לתרגל את החומר של אותו שיעור ובסיום כל קבוצה של עשרה שיעורים נכיר דרכים שונות שבהן ניתן להשתמש בשפה: סיפור קצר, דיאלוג או שיר. כחלק מהקורס יש גם תשובות על שאלות נפוצות ומידע נוסף הקשור לשפה. 

חשוב להדגיש כי בסיום הקורס לא תוכל/י **להתבטא באופן שוטף** באמצעות השפה, אבל תקבלו את כל הכלים להצלחה! מהקריאה והתירגול תקבלו מושג טוב על איך השפה "עובדת" ותוכלו לנהל שיחה ברמה בסיסית וכן לקרוא ולהאזין לטקסטים בשפת Toki Pona. את השיעורים של הקורס ניתן להשלים תוך כמה ימים או שבועות, אבל נדרש זמן של חודשים ואפילו שנים כדי להפוך לדובר מיומן של השפה.

כמה טיפים כדי להפיק את המירב מהקורס:
* מומלץ להגות כל דוגמא בקול רם. 
* אם התשובה שלכם לא היתה נכונה, נסו להסביר לעצמכם מה ההבדל בין התשובה הנכונה לתשובה שלכם ומה היתה הטעות בתשובה שלכם. 
* אם משהו לא ברור, היעזרו בדוברים הותיקים של השפה. כולם ישמחו [לעזור לכם ללמוד](https://discord.gg/ChC6qtVsSE)!

מאחל לכם לימוד נעים ומוצלח, שלכם, kala Asi

</div>

