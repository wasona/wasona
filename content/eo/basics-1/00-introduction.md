---
slug: "en/00"
title: 'enkonduko'
description: "Kio estas Tokipono? Kio estas Wasona?"
---

## Kio estas Tokipono?

Tokipono (Toki Pona) estas planlingvo kreita en 2001 de la franca-kanada poligloto Sonja Lang. Komence, malgranda komunumo de fanoj aperis, kaj ĉirkaŭ la jaro 2020, la lingvo rapide populariĝis. Nuntempe, ĝi estas la [dua plej vaste parolata planlingvo](https://tokipona.org/conlang_communities) en la mondo, post Esperanto!

Tokipono estas farita por esti simpla kaj amuza. Ĝiaj sonoj estas facilaj por lerni. Ĝi havas nur proksimume 130 vortojn, kiuj estas larĝsignifaj, kaj ĉiu el ili havas ion interesan. Ĝia gramatiko estas simpleca, kaj potenca kiam necese.

Vi trovos Tokiponon en [retaj](https://discord.gg/ChC6qtVsSE) [spacoj](https://discord.gg/6zkugJFU4x), [kantoj](https://www.youtube.com/playlist?list=PLeCE5N29ioyUbj_lvYm9IdGJnE2HPacVv), [podkastoj](https://www.youtube.com/playlist?list=PLjOmpMyMxd8Qs2mAXcLk817tQy_AQj09u), [memfaritaj revuoj (zinoj)](https://liputenpo.org/), kaj [libroj](https://tokipona.org/). La lingvo estas tre universala. Kun sufiĉa scio, vi povas lerni paroli pri ĉio. La [vetero](https://www.youtube.com/watch?v=J4fCq1aEAxA), [mondaj novaĵoj](https://www.youtube.com/watch?v=ljZfGt7PDxk), [amo](https://www.youtube.com/watch?v=rr3ufODuIts), [mikrotonaleco](https://www.youtube.com/watch?v=fedFQIHREMo), [kalkulado de bovinoj](https://www.youtube.com/watch?v=xxClPfZDn-E), [strategio por investado](https://www.youtube.com/watch?v=JIOT3bRzAGI), kaj eĉ pli.

## Kio estas Wasona?

Estas [multaj metodoj](/eo/other-courses/) por lerni la lingvon. En ĉi tiu kurso, ni kunmetis ĉirkaŭ 30 lecionojn. Vi lernos malrapide la novajn vortojn kaj gramatikon. Post ĉiu leciono, vi povas praktiki vortenhavojn kun eta interaga ludo. Post ĉiu ĉirkaŭ 10 lecionoj, ni atingas "forzomi" kaj vidi kiel homoj uzas Tokiponon por diversaj bezonoj: mallonga rakonto, dialogo, kanto. Foje, vi trovos oftan demandon aŭ interesan temon ĉe la malsupro de la leciono.

La kurso **ne faros vin flua parolanto** de Tokipono, sed ĝi gvidos vin al sukceso! Post legado aŭ praktikado, vi komprenos pli bone kiel la lingvo funkcias. Vi kapablos konversacii, legi, kaj aŭskulti. Legi la kurson postulas kelkajn tagojn aŭ semajnojn, sed evoluigi la intuicion kaj la rapidon de lerta parolanto postulas monatojn aŭ jarojn.

Konsiloj por eltiri la plej el la kurso:
	- Prononcu ĉiun ekzemplon laŭte!
	- Kiam vi faras eraron en la praktika ludo, provu klarigi al vin mem kio estas malsama kaj kial. Ĉiam haveblas klarigo super!
	- Foje, vi ne povas esprimi viajn pensojn sukcese. Ne ĝenu! Parolu kun sperta parolanto, kaj ili klarigos ĝin bonkore. Ĉiam estas homoj kiuj volonte [helpas vin lerni](https://discord.gg/ChC6qtVsSE)!

-- kala Asi
