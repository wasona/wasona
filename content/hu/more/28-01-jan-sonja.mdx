---
slug: "hu/jan-sonja"
title: "Mit csinál jan Sonja manapság?"
description: ""
---

jan Sonja 2001-ben hozta létre a toki ponát. Azóta egyengeti a nyelv fejlődését és szokásait.

2014-ben jelent meg a **󱤪󱥕 lipu pu** *"Toki Pona: The Language of Good"* könyve, amelyben leírja, hogy hogyan használta a nyelvet, amely jó forrás a nyelvtanulók számára, illetve jó útmutató a tapasztalt beszélőknek. Bemutatta a *sitelen ponát*, ami a mai napig népszerű.

A 2020-as pandémia alatt a toki pona online népszerűsége drasztikusan megnőtt, ezért 2021-ben jan Sonja megírta a **󱤪󱦈 lipu ku** *"Toki Pona Dictionary"* című könyvét, amelyben leírja, hogy a *közösség* hogyan használja a toki ponát, és rengeteg általuk használt fordítást tartalmaz.

Később jan Sonja elkezdett kreatívan írni: 2024-ben jelent meg a **󱤪&#xF19A6; lipu su** *"The Wonderful Wizard of Oz (Toki Pona edition)"* könyve, amely egy rövidebb sitelen pona fordítása az *Oz, a nagy varázsló* (*Óz, a csodák csodája*) könyvnek, tele színes rajzokkal.

2025-ben a következőkön dolgozik:
* második angol kiadása a lipu pu-nak,
* új könyv a lipu su sorozatban,
* segíteni a *Sitelen Pona Publishers and Typographers Association*t, amely együtt dolgozik a Unicode-dal és az UCSUR-ral a sitelen pona szabványosítása végett.

...és mégtöbb dolgon!

## Hol találom meg jan Sonja munkásságát?

* jan Sonja tartja fenn a [hivatalos toki pona oldalt](https://tokipona.org) más beszélők segítségével, megmutatva a könyveit és a közösség alkotásait.
* jan Sonja néha posztol [Blueskyon](https://bsky.app/profile/tokipona.org).
* Ha félsz attól, hogy lemaradsz jan Sonja új könyvéről, akkor feliratkozhatsz a [hírlevelünkre](https://sin-kulupu.pona.la/).

## Etikett

Ha csatlakozol egy toki pona közösséghez, néha találkozhatsz jan Sonjával. Néha válaszol kezdők kérdéseire, vagy posztol a munkásságáról. Itt van néhány tipp, hogy hogyan legyél udvarias vele:
* Kezeld őt úgy, mint bárki mást! Ő a toki pona alkotója, de őt is megilleti a nyugalom és a magánélet. Értékeljük a munkáját, de nem kell istenítenünk őt.
* Közszereplőként jan Sonja gyakran van megpingelve (értesítve) apró dolgokról, kérdésekről. Több ezer tanuló van, de csak egy Sonja. Segítsük őt produktívnak maradni úgy, hogy csak akkor beszélünk vele, amikor már benne van a chat szobában.

