---
slug: "hu/00"
title: 'bevezetés'
description: "Mi a toki pona? Mi a Wasona?"
---

## Mi a toki pona?

A toki pona egy mesterséges nyelv, amelyet 2001-ben készítette Sonja Lang, francia–kanadai poliglott. Az elején egy kis közösség alakult ki körülötte, majd 2020-ban a nyelv jelentősen népszerűbbé vált. Manapság [a legbeszéltebb mesterséges nyelv](https://tokipona.org/conlang_communities) az eszperantó után.

A toki pona elkészítése során cél volt az egyszerűség és a szórakozás. A hangjai könnyen kiejthetőek. A nyelv kb. 130 szava tág jelentésekkel bírnak, és mindegyik valamilyen módon érdekes. A nyelvtana egyszerű, de erőteljes.

A toki ponát megtalálhatod [online](https://discord.gg/ChC6qtVsSE) [helyeken](https://discord.gg/6zkugJFU4x), [dalokban](https://www.youtube.com/playlist?list=PLeCE5N29ioyUbj_lvYm9IdGJnE2HPacVv), [podcastokban](https://www.youtube.com/playlist?list=PLjOmpMyMxd8Qs2mAXcLk817tQy_AQj09u), [magazinokban](https://liputenpo.org/), és [könyvekben](https://tokipona.org/). A nyelv nagyon sokoldalú: tapasztalattal beszélhetsz bármiről, például [időjárásról](https://www.youtube.com/watch?v=J4fCq1aEAxA), [világhírekről](https://www.youtube.com/watch?v=ljZfGt7PDxk), [szeretetről](https://www.youtube.com/watch?v=rr3ufODuIts), [mikrotonalitásról](https://www.youtube.com/watch?v=fedFQIHREMo), [tehenek számlálásáról](https://www.youtube.com/watch?v=xxClPfZDn-E), és [befektetési stratégiákról](https://www.youtube.com/watch?v=JIOT3bRzAGI).

## Mi a Wasona?

[Sok módja van](hu/other-courses) egy nyelv elsajátításának. Ebben a kurzusban összeraktunk 30 rövid leckét. Lassan megtanulod az új szavakat és nyelvtant. Minden lecke után gyakorolhatod a szókincsedet egy kis interaktív játékkal. Minden tizedik lecke után kitekintünk és megnézzük, hogy az emberek hogyan használják a toki ponát különböző esetekben: egy rövid sztori, egy párbeszéd, egy dal. Néha találsz egy gyakran ismételt kérdést vagy érdekes témát a lecke alján.

A kurzus befejezése után még **nem fogsz tudni folyékonyan beszélni**, de fel fog készíteni a sikerre! Olvasás és gyakorlás után megismerkedsz a nyelv működésével. Képes leszel párbeszédet tartani, olvasni, és hallgatni. A kurzus elolvasása pár napig vagy hétig tart, de az intuíció és egy folyékony beszélő sebességének kiépítése hónapokig vagy évekig is tarthat.

Tippek ahhoz, hogy a legtöbbet hozd ki ebből a kurzusból:
* Olvass fel minden példát hangosan!
* Ha a gyakorlójáték azt jelzi, hogy hibáztál, magyarázd meg magadnak, hogy mi a különbség és miért! Mindig van egy magyarázat feljebb!
* Néha nem értesz meg valamit. Ez rendben van! Beszélj egy tapasztalt beszélővel, és ő elmagyarázza érthetően. Mindig vannak emberek, akik [segíteni szeretnének neked ebben](https://discord.gg/ChC6qtVsSE)!

-- kala Asi
