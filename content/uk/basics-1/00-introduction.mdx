---
slug: "uk/00"
title: 'введення'
description: "Що таке токі пона? Що таке Wasona?"
---

## Що таке токі пона?

Токі пона *(toki pona)* -- штучна мова, створена 2001 року поліглоткою Сонею Ланг. Спочатку з'явилась невелика спільнота фанів, а з 2020 року популярність мови стрімко зростала. Нині токі пона -- [найпоширеніша штучна мова](https://tokipona.org/conlang_communities) після есперанто!

Токі пона створена з простотою та задоволенням на увазі. Її звуки легко запам'ятовуються. Її близько 130 слів мають широке значення, і кожне з них має в собі якусь цікавинку. Граматика проста зазвичай й потужна, коли треба.

Токі пону можна знайти у [онлайн](https://discord.gg/ChC6qtVsSE) [спільнотах](https://discord.gg/6zkugJFU4x), [піснях](https://www.youtube.com/playlist?list=PLeCE5N29ioyUbj_lvYm9IdGJnE2HPacVv), [подкастах](https://www.youtube.com/playlist?list=PLjOmpMyMxd8Qs2mAXcLk817tQy_AQj09u), [журналах](https://liputenpo.org/) та [книжках](https://tokipona.org/). Ця мова дуже багатогранна -- достатньо зрозумівши її, ви зможете говорити про будь-що: від [погоди](https://www.youtube.com/watch?v=J4fCq1aEAxA) до [новин](https://www.youtube.com/watch?v=ljZfGt7PDxk), від [кохання](https://www.youtube.com/watch?v=rr3ufODuIts) до [мікротональності](https://www.youtube.com/watch?v=fedFQIHREMo), від [лічби корів](https://www.youtube.com/watch?v=xxClPfZDn-E) до [інвестиційних стратегій](https://www.youtube.com/watch?v=JIOT3bRzAGI).

## Що таке Wasona?

Є [багато способів](/en/other-courses/) вивчення цієї мови. У цьому курсі ми зібрали близько 30 коротких уроків. Ви будете поступово засвоювати нові слова та граматику. Після кожного уроку, ви зможете попрактикувати лексику у невеликій інтерактивній грі. Кожні ~10 уроків, ми будемо трохи зупинятися, щоб глянути, як люди використовують токі пону у різних ситуаціях: у короткій розповіді, у діалозі, у пісні. Іноді можна буде знайти відповіді на часті питання або інші цікаві теми в кінці уроку.

Цей курс **не дасть вам вільно володіти мовою**, але налаштує вас на успіх! Після читання і практики, ви будете знайомі з тим, як працює мова. Ви зможете вести бесіду, читати та слухати. Щоб пройти курс, вам треба буде лише кілька днів чи тижнів, але щоб розвинути інтуіцію та швидкість, треба від кількох місяців до кількох років.

Поради, щоб отримати з курсу якнайбільше:
* Промовляйте в голос кожен приклад
* Коли гра з практики каже, що ви зробили помилку, спробуйте пояснити собі, чим ваша відповідь відрізняється від правильної і чому. Роз'яснення завжди є вище!
* Іноді ви зовсім не розумітимете чогось. Це нормально! Зв'яжіться з досвідченим мовцем, і він вам все пояснить. Завжди є люди, які хочуть [допомогти вам в навчанні](https://discord.gg/ChC6qtVsSE)!

-- kala Asi

## Примітка перекладача

Оригінал курсу написаний англійською, а я переклав та адаптував його, адже мови досить сильно різняться. Найпомітніші штука при перекладі - англійська не має відмінків, як і токі пона, але вони допомагають пояснити деякі граматичні конструкції та непорозуміння, що можуть виникнути, тому я до них тут звертаюсь. Сподіваюсь, не зробив курс більш заплутаним, використовуючи адаптовані пояснення.

-- jan Je
